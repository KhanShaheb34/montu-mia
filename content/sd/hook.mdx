---
title: নতুন বিপত্তি!
---

মন্টু মিয়াঁ তো এবার নেটওয়ার্কিং প্রোটোকলগুলোর বেসিক মোটামুটি বুঝতে পেরেছে। যদিও ভালোমতো ওস্তাদ হতে হলে তার আরও অনেক পড়ালেখা করতে হবে। তবুও মনের খুশিতে সে এবার লোড ব্যালেন্সার কনফিগার করে ফেলল। এখন আর `TCP/UDP` লেখা দেখে তার হাত পা কাঁপে না।

সবকিছু ঠিকঠাকই চলছিল। ইউজার বাড়তে লাগল হু হু করে। মন্টু আছে মহাখুশিতে। কিন্তু সুখ কি আর কপালে বেশিক্ষণ সয়? কিছুদিন যেতেই ইউজাররা আবার নালিশ করা শুরু করল।

তবে এবার নালিশটা একটু অদ্ভুত। মন্টু দেখল, যারা সার্ভারের কাছে আছে (লোকাল ইউজার), তাদের ভিডিও ঠিকঠাক চলছে। কিন্তু যারা একটু দূর থেকে বা বিদেশ থেকে বিড়ালটিউব চালাচ্ছে, তাদের ভিডিও বাফারিং হতে হতে দিন পার হয়ে যাচ্ছে!

মন্টু ভাবল, "ধুর! সার্ভার কম পড়ছে মনে হয়।" সে ধুমছে আরও কয়েকটা সার্ভার বাড়িয়ে দিল। কিন্তু মাস শেষে AWS-এর বিল দেখে মন্টুর চোখ কপালে! ভিডিও তো ফাস্ট হলোই না, উল্টো সার্ভারের খরচ বেড়ে গেল বহুগুণ।

উপায় না দেখে সে আবার ছুটল বল্টু ভাইয়ের ডেরায়। "ভাই আমাকে বাঁচান! সার্ভার বাড়ালাম, টাকাও ঢাললাম, তবুও দূরের ইউজাররা গালি দিচ্ছে।"

বল্টু ভাই সব শুনে মুচকি হেসে বললেন, "তুই তো সমস্যার গোড়াতেই হাত দিসনি। তোর এখন সার্ভার বাড়ানোর দরকার নেই, তোর দরকার **Content Delivery Network** বা **CDN**।"

মন্টু আকাশ থেকে পড়ল, "সিডি... কী? এটা আবার কী জিনিস?"

চলবে...

---

পরবর্তি চ্যাপ্টার এর আপডেট পেতে চাইলে নিউজলেটার সাবস্ক্রাইব করে রাখুন:

<SubscribeModal />

অথবা লেখক কে লিঙ্কডইন এ ফলো করুনঃ [লিঙ্কডইন প্রোফাইল](https://www.linkedin.com/in/shakirulhasan/)
